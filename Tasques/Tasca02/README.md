T02: Gestió emmagatzematge# 
La informació és un dels béns més valuosos per qualsevol organització. A EverPia ens esforcem per tal que els nostres clients tinguin la seguretat que les seves dades estan protegides i segures. Per aquest motiu i dins de la vostra formació dins el departament de seguretat informàtica, és rebre una formació bàsica sobre el tema, per tal de poder afrontar els reptes que els nostres clients ens proposen.
Un bufet d'advocats amb dades altament sensibles, ens ha contractat per revisar i optimitzar el seu sistema d'emmagatzematge de dades, ja que l'actual és vulnerable a fallades i pèrdua d'informació.
Abans d'accedir a les seves instal·lacions i dissenyar la solució física, necessitem garantir que tot l'equip tècnic tingui un domini absolut dels fonaments teòrics de la gestió d'emmagatzematge des de la perspectiva de la seguretat i la protecció de la informació.
Per aquest motiu, rebreu una formació sobre els pilars de la gestió segura de l’emmagatzematge, per garantir que la informació dels nostres clients estigui sempre disponible, íntegra i protegida. Així que toca estar atent i no perdre’s cap detall de les explicacions.
Ens centrarem a estudiar:
Gestió de la informació de forma segura.
Tecnologies de Redundància (RAID): Entendre els nivells clau de RAID i com s'utilitzen per protegir les dades contra la fallada de discs.
Models d’emmagatzematge: Descrivint les característiques, avantatges i desavantatges dels principals models d'emmagatzematge en xarxa: DAS (Direct Attached Storage), NAS (Network Attached Storage) i SAN (Storage Area Network), avaluant quin model ofereix el millor equilibri entre rendiment, cost i seguretat de la informació.
Un cop hagi finalitzat la formació, hauràs de respondre un qüestionari per tal d’avaluar el teu grau d’assoliment. Supera’l, el teu progrés dins EverPia en depèn!
